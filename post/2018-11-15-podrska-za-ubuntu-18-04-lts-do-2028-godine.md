---
author: tomaja
date: "2018-11-15T19:59:14Z"
guid: /?p=88854
id: 88854
image: /wp-content/uploads/2018/11/shuttleworth-2.jpg
tinymce-comment-field_enabled:
- "1"
title: Подршка за Ubuntu 18.04 LTS до 2028. године
url: /podrska-za-ubuntu-18-04-lts-do-2028-godine/
---
Власник <a href="https://canonical.com" target="_blank" rel="noopener"><strong>Canonical</strong></a>-a и креатор једне од најпопуларнијих Линукс дистрибуција, Марк Шатлворт (Mark Shuttleworth) учествује на овогодишњем _<a href="https://www.openstack.org/" target="_blank" rel="noopener">OpenStack</a>_ самиту који се одржава у Берлину. Управо је ту најавио да ће за **Убунту 18.04**, за који је иначе предвиђена дуготрајна, подршка бити продужена за 5 додатних година, на укупно 10. Тако да ће овогодишње издање бити подржано до 2028. године. Поред тога, Шатлворт је најавио да ће подршка бити продужена и за Убунту 16.04.

> &#8222;Веома ми је драго да могу да најавим да ће Ubuntu 18.04 бити подржан целих 10 година,&#8220; каже сам Шатлворт, &#8222;Делом због веома дугих хоризоната у појединим индустријама попут финансијских сервиса и телекомуникација али и због IoT (Internet of Things) где ће производне линије бити у продукцији најмање једну декаду.&#8220;

Марк је одговарао и на питања везана за сам OpenStack, куповину Red Hat-a од стране IBM-a, и другим интересатним темама. Више информација можете потражити на <a href="https://www.openstack.org/summit/berlin-2018/" target="_blank" rel="noopener">званичном сајту</a> самита као и на сајту <a href="https://zdnet.com" target="_blank" rel="noopener">ZDNet</a>-a

[Креирај тему форума везану за овај текст](https://linuxo.org/nova-tema-na-forumu/?se_pid=88854)