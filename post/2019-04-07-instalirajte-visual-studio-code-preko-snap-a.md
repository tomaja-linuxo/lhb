---
author: tomaja
date: "2019-04-07T07:48:45Z"
guid: /?p=88966
id: 88966
image: /wp-content/uploads/2019/04/vsc-snap-.jpg
tinymce-comment-field_enabled:
- "1"
title: Инсталирајте Visual Studio Code преко snap-а
url: /instalirajte-visual-studio-code-preko-snap-a/
---
Од пре дан-два, један од најважнијих производа Мајкрософта, отвореног кода, **Visual Studio Code**, је постао доступан преко Snap сервиса. Иако је VSC доступан на snap-у готово две године, одржаван од стране независног извора, ово је сада у питању званична Мајкрософтова верзија. Ево и <a href="https://blog.ubuntu.com/2019/04/04/visual-studio-code-launches-as-a-snap" rel="noopener" target="_blank">званичне најаве</a>. 

**Microsoft Visual Studio Code** је све популарније ИРО (енг. IDE) &#8211; Интегрисано Развојно Окружење- за програмере и кодере које има уграђену подршку за Git (који је такође сада део Мајкрософта). Поред тога ту је интелигентно довршавање кода, означавање синтаксе, подршка за дебаговање, огроман број корисних независних додатака (live server, prettier,&#8230;) подршка за синтаксу највећег броја познатих и популарних програмских језика, те код снипете.

Visual Studio Code је и до сада, како напоменух, био доступан чак и преко Snap-a, али и у виду бинарних пакета за већину Линукс дистрибуција, уз наравно, могућност инсталације преко изворног кода. Проблем који се често јављао јесте било ажурирање аликације, које би сада, бар на Линукс дистрибуцијама које подржавају Snap, требало управо да постане _as easy as **snap** with fingers_. Ажурирање је код Snap-a аутоматско, тако да, у основи, можете да се препустите кодирању без размишљања да ли радите на најновијој верзији. 

Како инсталирати VSC преко snap-a ?  
`sudo snap install code --classic` 

Ипак, ако радите у Vim-у, Atom-у, или сличној _native_ Линукс апликацији, сасвим сам сигуран да вас ова вест не занима превише.

[Креирај тему форума везану за овај текст](https://linuxo.org/nova-tema-na-forumu/?se_pid=88966)