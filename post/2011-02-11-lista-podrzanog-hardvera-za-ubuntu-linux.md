---
author: tomaja
date: "2011-02-11T07:53:31Z"
excerpt: |
  <a href="http://canonical.com">Canonical</a> je prvi put javno objavio <strong>kompletnu bazu podataka o sertifikovanom hardveru za Ubuntu i Linux</strong> — umanjujući time muke prodavaca računara a još više korisnika koji će sada imati mnogo više informacija pre kupovine.

  <a href="http://www.ubuntu.com/certification/catalog">Katalog</a> predstavlja listu od <strong>preko 1300 sertifikovanih komponenti 161 proizvođača hardvera</strong>, čineći je najvećom dostupnom listom Linux-kompatibilnog hardvera.
guid: https://forum.linuxo.org/2011/02/11/lista-podrzanog-hardvera-za-ubuntu-linux/
id: 2486
tc-thumb-fld:
- a:2:{s:9:"_thumb_id";b:0;s:11:"_thumb_type";s:10:"attachment";}
title: Lista podržanog hardvera za Ubuntu (Linux)
url: /lista-podrzanog-hardvera-za-ubuntu-linux/
---
[Canonical](http://canonical.com) je prvi put javno objavio **kompletnu bazu podataka o sertifikovanom hardveru za Ubuntu i Linux** — umanjujući time muke prodavaca računara a još više korisnika koji će sada imati mnogo više informacija pre kupovine.

[Katalog](http://www.ubuntu.com/certification/catalog) predstavlja listu od **preko 1300 sertifikovanih komponenti 161 proizvođača hardvera**, čineći je najvećom dostupnom listom Linux-kompatibilnog hardvera. Lista svakako ima koristi od Canonical-ove pozicije u središtu serverske i PC industrije, što omogućava kompaniji da prva stigne do komponenti, obzirom na široki raspon proizvođača sa kojima sarađuje.

> Nije bilo sveobuhvatnog, ažurnog i slobodno dostupnog kataloga već duže vreme,

kaže Viktor Palau, _Platform Services_ menadžer pri Canonical-u. 

> Čineći ovu listu otvorenom i slobodno dostupnom želimo da ubrzamo izbor komponenti za Ubuntu mašine, a takođe nam omogućava, kao i našim partnerima, da se fokusiramo na iskustvo korisnika.

Sa ovom bazom podataka, korporativni, često i individualni, kupci mogu da odrede ili dizajniraju svoje Ubuntu (Linux) desktop i serverske mašine sa mnogo većom efikasnošću. Korisnici mogu biti sigurni da će izabrane komponente u njhovim mašinama raditi sa Ubuntu-om ili nekom drugom Linux distribucijom. PC i serverska industrija će takođe moći na ovaj način lakše obaveštavati kupce i patnere o svojim sertifikovanim Linux uređajima.

<p class="info">
  Baza podataka sertifikovanog (podržanog) Ubuntu, odnosno Linux hardvera je dostupna na http://www.ubuntu.com/certification/catalog . Lista sertifikovanih kompletnih računara se može videti na http://www.ubuntu.com/certification
</p>

Slične liste ipak postoje, sa manjim ili većim stepenom ažuriranosti, za većinu popularnih Linux distribucija:

  * Linux HCL &#8211; http://linuxhcl.com/
  * Mandriva &#8211; http://hcl.mandriva.com/
  * Fedora &#8211; http://fedoraproject.org/wiki/HCL
  * openSUSE &#8211; http://en.opensuse.org/Portal:Hardware
  * Arch Linux &#8211; https://wiki.archlinux.org/index.php/Hardware\_Compatibility\_List 
  * GNU/Debian &#8211; http://kmuto.jp/debian/hcl

[Креирај тему форума везану за овај текст](https://linuxo.org/nova-tema-na-forumu/?se_pid=2486)