---
author: tomaja
date: "2019-02-14T15:09:21Z"
guid: /?p=88931
id: 88931
image: /wp-content/uploads/2019/02/omlx4_0_lp.jpg
tinymce-comment-field_enabled:
- "1"
title: Стиже нова OpenMandriva
url: /stize-nova-openmandriva/
---
После више од 2.5 године од последње финалне верзије, стиже нова **OpenMandriva Lx 4.0**, кодно име _Нитроген_. Да напоменемо да нову Мандриву уређује <a href="https://openmandriva.org/en/documentation/association/About" target="_blank" rel="noopener">OpenMandriva асоцијација,</a> односно удружење. Тренутно у _бета_ верзији, нова OpenMandriva доноси прегрш новина у односу на претходну верзију, и то не рачунајући, наравно, нови и нове верзије софтвера. Једна од њих је свакако **Каламарес** (<a href="https://calamares.io/about/" target="_blank" rel="noopener">Calamares</a>) који представља инсталациони оквир (framework) који се користи на више Линукс дистрибуција. Поред тога што је прилагодљив и лак за употребу, садржи и напредну апликацију за партиционисање (било ручно или аутоматско). Једна од популарних диструбуција која такође користи Каламарес је и <a href="https://manjaro.org/" target="_blank" rel="noopener">Мањаро Линукс</a>.

Када смо код апликације за инсталацију, треба поменути нове могућности попут сада једноставне замене партиција (Easy swap partition), затим копирање лога након успешне инсталације. Укључено је и аутоматско уклањање непотребних језичких фајлова на крају инсталације како и проверу да ли се систем инсталира у VirtualBox или на стварни рачунар. Уколико је ово друго случај, сви непотребни фајлови и пакети везани за VirtualBox ће бити уклоњени.

<img class="size-full wp-image-88934 aligncenter" src="/wp-content/uploads/2019/02/open_mandriva_welcom_42U15.jpg" alt="OpenMandriva welcome screen" width="650" height="406" srcset="https://linuxo.org/wp-content/uploads/2019/02/open_mandriva_welcom_42U15.jpg 650w, https://linuxo.org/wp-content/uploads/2019/02/open_mandriva_welcom_42U15-300x187.jpg 300w" sizes="(max-width: 650px) 100vw, 650px" /> 

### Софтвер

Што се тиче основног системског софтвера, Линуксово језгро је са верзијом 4.20.4, KDE Plasma: 5.14.90 (једино доступно у бета верзији), KDE Frameworks: 5.54.0, KDE Апликације: 18.12.1, Qt Framework 5.12, Systemd 240 и компајлери LLVM/clang 7.0.0

Главни апликативни софтвер је представљен новим LibreOffice-ом 6.2, затим ту је Firefox Quantum 65.0, Krita 4.1.7.101, DigiKam 6.0, Xorg 1.20.3 и Mesa 18.3.3.  
Нове апликације које су нашле своје место у ISO пакетима су _Dnfdragora_ &#8211; графички фронтнед за пакетни менаџер (уместо rpmdrake-a), _Kuser_ &#8211; алат за управљање корисницима и групама (уместо старог userdrake-a). Ту је и _KBackup_ &#8211; алат за сигурносну копију директоријума и фајлова (уместо старог draksnapshot-а) као и _Plasma software updates_.

Уколико неко жели да испроба бета верзију нове OpenMandrive 4.0 Lx <a class="btn btn-default" href="https://sourceforge.net/projects/openmandriva/files/release/4.0/" target="_blank" rel="noopener">Download (Sourceforge)</a>  
Могуће је преузети верзије за 64-битне x86, znver1 и aarch64 хардверске архитектуре, док су у приреми ARM и RICS-V.

[Креирај тему форума везану за овај текст](https://linuxo.org/nova-tema-na-forumu/?se_pid=88931)