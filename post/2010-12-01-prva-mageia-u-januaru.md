---
author: tomaja
date: "2010-12-01T08:39:02Z"
excerpt: Uprkos niskim temperaturama koje trenutno vladaju zapadom Evrope, <strong>Mageia</strong>
  donosi vrele vesti. Mnoge stvari su pokrenute u poslednja dva meseca. Formirana
  je zvanična Mageia.Org asocijacija, u toku je <a href="http://donate.mageia.org/en/">sakupljanje</a>
  osnovnih sredstava, pušteni ili pripremljeni za rad svi bitni serveri (DNS,LDAP,SQL,web,itd.),
  pokrenuti <strong><a href="http://mageia.org/wiki">wiki</a></strong>, <strong><a
  href="http://blog.mageia.org">blog</a></strong> dok je zvanični sajt u pripremi.
  Obzirom da Mageia sada ima i <a href="http://mageia.org/wiki/doku.php?id=supporter">našu
  zvaničnu podršku</a> red da pomenemo kakvo je stanje projekta.
guid: https://forum.linuxo.org/2010/12/01/prva-mageia-u-januaru/
id: 2422
tc-thumb-fld:
- a:2:{s:9:"_thumb_id";b:0;s:11:"_thumb_type";s:10:"attachment";}
title: Prva Mageia u januaru
url: /prva-mageia-u-januaru/
---
Uprkos niskim temperaturama koje trenutno vladaju zapadom Evrope, **Mageia** donosi vrele vesti. Mnoge stvari su pokrenute u poslednja dva meseca. Formirana je zvanična Mageia.Org asocijacija, u toku je [sakupljanje](http://donate.mageia.org/en/) osnovnih sredstava, pušteni ili pripremljeni za rad svi bitni serveri (DNS,LDAP,SQL,web,itd.), pokrenuti **[wiki](http://mageia.org/wiki)**, **[blog](http://blog.mageia.org)** dok je zvanični sajt u pripremi. Obzirom da Mageia sada ima i [našu zvaničnu podršku](http://mageia.org/wiki/doku.php?id=supporter) red da pomenemo kakvo je stanje projekta. Prva verzija Mageia Linux-a se sada [očekuje](http://mageia.org/wiki/doku.php?id=roadmap) tokom januara, finalna u martu/aprilu 2011.godine. 

Na zvaničnog blogu su date aktuelne i buduće smernice vezane za Mageiu:

  * **Izbor logoa**: na osnovu zadatih smernica i diskusija prikazanih na mageia-discuss mailing-listi, osnivači Mageia-e su skratili izbor na 27 logoa, od kojih će se konačno izabrati 2-3 za najuži izbor a konačna odluka bi trebala da padne do kraja nedelje.
  * **Mageia.Org asocijacija**: Mageia.Org je sada postala [zvanično registrovana](http://blog.mageia.org/?p=245) i uskoro će početi sa transferom doniranih na sopstveni bankovni račun. Biće objavljivani mesečni izveštaji koji će omogući transparetno trošenje sredstava.
  * Sastanci Osnivača Mageie: ovi [sastanci](http://www.mageia.org/wiki/doku.php?id=meetings) se održavaju redovno svakog ponedeljka. Kako je glavni cilj Mageia-e postavljanje jasnog i transparetnog modela upravljanja. U tom cilju, biće upućivani email-ovi na mageia-discuss mailing-listu pre svakog sastanka da bi se mogla videti lista tema o kojima će se respravljati, kao i da bi svako mogao da predloži nove teme. Nakon svakog sastanka se objavljuju [zapisnici](http://www.mageia.org/wiki/doku.php?id=meetings) da bi se mogli videti tok i zaključci.
  * **Postavljanje Mageia repozitorijuma**: u toku je diskusija na mageia-dev mailing listi a planirano je da konačna odluka bude doneta do 6-tog decembra a na osnovu [ovog predloga](http://mageia.org/wiki/doku.php?id=mirrors_policy). Odluka bi trebala da bude u skladu sa [Mageia politikom o sadržaju repoa](http://mageia.org/wiki/doku.php?id=software_inclusion_policy), posebno kada je u pitanju patentirani, tj. vlasnički softver.
  * **Mageia mailing-list server**: treuntno se liste hostuju na zarb.org. Nova konfiguracija bi trebalo da bude testirana do kraja nedelje ([više detalja](https://www.mageia.org/pipermail/mageia-sysadm/2010-November/000963.html))
  * **Mageia Build Sistem**: kraj tunela se nazire. Tim koji radi na Build Sistemu još uvek treba da postavi _youri_, alat za postavljanje paketa(repsys), i da sredi _ssh_ i _CatDap_ integraciju što bi omogućilo smeštanje svih ssh ključeva u LDAP.
  * **Mageia Subversion repozitorijum**: posao na imporovanju SVN-a će početi ove nedelje. Proces velikog &#8222;čišćenja&#8220; će biti pokrenut radi sređivanja eventualnih problema sa licencama i sortiranja paketa da bi se moglo početi na dobroj osnovi ([više informacija](https://www.mageia.org/pipermail/mageia-dev/20101130/001540.html))
  * **Mageia timovi**: u toku je kreiranje raznovrsnih timova. Neki su već pokrenuti, poput webteam, artwork, sysadm, marketing. Mnogi drugi su u pripremi.

Konačno, kao što sam već pomenuo prvi alfa ISO fajlovi će biti spremni u januaru 2011. godine. Rok je malo pomeren radi kreiranja što kvalitetnije osnove za buduća izdanja.

<p class="info">
  <a href="http://mageia.org/wiki/doku.php?id=iso_0_specifications">ISO-0 specifikacije</a>
</p>

[Креирај тему форума везану за овај текст](https://linuxo.org/nova-tema-na-forumu/?se_pid=2422)