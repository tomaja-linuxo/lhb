---
author: gandalf
date: "2007-05-24T13:02:06Z"
excerpt: Kompanija Microsoft je jo&scaron; jednom potvrdila svoju ranije objavljenu
  odluku o prestanku isporuke Windowsa XP. Prema planu, Windows XP se nakon 31. januara
  2008. godine vi&scaron;e neće isporučivati proizvođačima računara, a ta odluka se
  odnosi na verzije Home, Professional, Media Center, Tablet PC i Professional x64.&nbsp;
guid: https://forum.linuxo.org/2007/05/24/microsoft-prestaje-sa-isporukama-windowsa-xp-korisnici-prelaze-na-linux/
id: 1733
tc-thumb-fld:
- a:2:{s:9:"_thumb_id";b:0;s:11:"_thumb_type";s:10:"attachment";}
title: Microsoft prestaje sa isporukama Windowsa XP – korisnici prelaze na Linux?
url: /microsoft-prestaje-sa-isporukama-windowsa-xp-korisnici-prelaze-na-linux/
---
Kompanija Microsoft je jo&scaron; jednom potvrdila svoju ranije objavljenu odluku o prestanku isporuke Windowsa XP. Prema planu, Windows XP se nakon 31. januara 2008. godine vi&scaron;e neće isporučivati proizvođačima računara, a ta odluka se odnosi na verzije Home, Professional, Media Center, Tablet PC i Professional x64.&nbsp;<!--break-->U mrežnim pričaonicama na Web lokaciji Silicon Valley.com vodi se živa diskusija o Microsoftovoj odluci, a čini se da veliki broj učesnika razmatra prelazak sa Windowsa na Linux. "Ako nas Microsoft natera da biramo između Viste i Linuxa, mogao bi neprijatno da se iznenadi izborom većine korisnika", kaže jedan od učesnika u diskusiji.

Drugi učesnici podsećaju na to da se jo&scaron; uvek u upotrebi nalazi veliki broj starijih računara, sa Windowsom 9X, na kojima Vista neće raditi. "Ako odmah ne unapredite svoju stariju verziju Windowsa na XP, neće vam preostati ni&scaron;ta drugo nego da pređete na Linux", savetuje vlasnike starijih računara drugi učesnik diskusije na lokaciji Silicon Valley.com.

Čini se da su Microsoftovom odlukom najnezadovoljniji poslovni korisnici Windowsa XP, koji takođe učestvuju u diskusiji. "Ne zanima me koliko dugo ste testirali va&scaron;e sisteme sa Vistom, to jednostavno nije dovoljno. U poslovnom svetu postoje bezbrojne aplikacije koje neće raditi pod Vistom, tako da je odluka o ukidanju Windowsa XP neodgovorna", kaže jedan od učesnika diskusije.

Protesti brojnih korisnika Windowsa XP bili su razlog da je kompanija Dell početkom aprila odlučila da i dalje instalira Windows XP na nekim prenosivim računarima iz serija Inspiron i Dimension. &Scaron;tavi&scaron;e, kompanija je obećala da će omogućiti korisnicima iz malih kompanija da do kraja leta kupuju računare sa Windowsom XP.

Predstavnici Microsofta, naravno, brane odluku kompanije. "Vista je lak&scaron;a za kori&scaron;ćenje, bolje povezana, bezbednija i zabavnija nego bilo koji operativni sistem koji smo dosada objavili, o čemu svedoče i pozitivne reakcije njenih korisnika", navodi se u saop&scaron;tenju kompanije. "Uobičajena je praksa da, nakon objavljivanja nove verzije operativnog sistema, proizvođači i prodavci računara nastavljaju da nude starije verzije Windowsa. Odluka o ukidanju Windowsa XP dostavljena je na&scaron;im patnerima jo&scaron; pro&scaron;le godine, istovremeno sa njenim objavljivanjem u javnosti, tako da su svi imali dovoljno vremena da se pripreme", tvrde predstavnici Microsofta.

Predstavnici Microsofta nisu saop&scaron;tili najnovije podatke o prodaji Viste, ali su svoje tvrdnje da je Vista traženija nego &scaron;to je to bio slučaj sa Windowsom XP, potkrepili podatkom da je u prvom mesecu prodaje isporučeno vi&scaron;e od 20 miliona kopija Viste, &scaron;to je značajno vi&scaron;e od Windowsa XP, koji je u prva dva meseca kupilo 17 miliona korisnika računara.

Iako smatraju da su Microsoftove analize prodajnih rezultata ispravne, neki analitičari podsećaju da je Vista imala vi&scaron;e vremena za privlačenje velikog broja korisnika, budući da se pojavila skoro pet godina nakon Windowsa XP, koji je objavljen 25. oktobra 2001. godine. Radi se, za Microsoft, o neuobičajeno dugom periodu između objavljivanja dve verzije operativnog sistema, budući da se Windows XP pojavio ne&scaron;to malo manje od tri godine nakon pojavljivanja Windowsa 98, koji je, pak, objavljen samo godinu dana nakon pojavljivanja Windowsa ME

[Креирај тему форума везану за овај текст](https://linuxo.org/nova-tema-na-forumu/?se_pid=1733)