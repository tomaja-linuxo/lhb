---
author: tomaja
date: "2018-11-05T13:23:52Z"
filters:
- copy
guid: /?p=88834
id: 88834
image: /wp-content/uploads/2018/10/kernel_1.jpg
tinymce-comment-field_enabled:
- "1"
title: Шта доноси Линукс кернел 4.20 ?
url: /sta-donosi-linux-kernel-4-20/
---
Нови Линукс кернел, чијим развојем поново управља Линус Торвалдс, стигао је до **4.20 RC1** верзије. Све недоумице око тога да ли ће ово бити **_Линукс кернел 5.0_** су отклоњене у <a href="http://lkml.iu.edu/hypermail/linux/kernel/1811.0/02531.html" target="_blank" rel="noopener">његовом посту</a>. Ово издање доноси преко 350.000 линија новог кода, па је тако укупно премашио 24 милиона линија кода. Wow !

Највећим делом се ради о подршци за нови хардвер, почевши од _AMD Vega 20_ система, подршке за _AMD Picasso APU. _ Наставак подршке за _Intel Icelake_, и жични _Intel 2.5G Ethernet_, затим подршка за P2P PCI меморију, _Apple Trackpad 2_, _Logitech_ скроловање високе резолуције. Посебно треба издвојити и подршку за нове процесоре попут кинеских _Hygon Dhyana CPU_-ова, затим за чувени _Snapdragon_ 835 и др.

Ипак, најобимније новине се односе на сегмент графичких чипова и одговарајућих драјвера. Поред поменутих _AMD_-ових и _Intel_-ових хардверских компоненти ту је и први пут уведена подршка за HDMI 2.0 у open-source **_NVIDIA Nouveau_** драјверима као и бројнe _DRM_ оптимизације. Још да поменем и побољшања у домену фајл система, попут Btrfs-а и његових бољих перформанси или побољшања за RAID10.

Много детљанији опис свих очекиваних новина, а и онога што је изостављено из кернела 4.20 може се прочитати на <a href="http://www.phoronix.com" target="_blank" rel="noopener">phoronix.com</a>. Нова верзија кернела би требало да буде објављена за око два месеца, односно, крајем децембра ове године.

[Креирај тему форума везану за овај текст](https://linuxo.org/nova-tema-na-forumu/?se_pid=88834)