---
author: Stanislav__Antic
date: "2006-11-04T10:03:20Z"
excerpt: Када сам први пут видео овај наслов нисам знао шта да мислим. Ал ствари постају
  јасније када прочитате <a href="http://www.novell.com/news/press/item.jsp?id=1196">званична
  обавештења</a>  које је објавио Novell. Какав ће ово утицај имати на OpenSource
  заједницу? Какав утицај можемо очекивати у прихватању Linux-а? Какав ће утицај то
  имати на друге компаније попут Red Hat-а, Sun-а,...?<br />Још је прерано давати
  стриктне одговоре, ал можемо се послужити назнакама у званичном обавештењу...<br
  /><br />
guid: https://forum.linuxo.org/2006/11/04/%d1%81%d0%bf%d0%be%d1%80%d0%b0%d0%b7%d1%83%d0%bc-%d0%b8%d0%b7%d0%bc%d0%b5%d1%92%d1%83-novell-%d0%b0-%d0%b8-m/
id: 1398
tc-thumb-fld:
- a:2:{s:9:"_thumb_id";b:0;s:11:"_thumb_type";s:10:"attachment";}
title: Споразум између Novell-а и M$
url: /%d1%81%d0%bf%d0%be%d1%80%d0%b0%d0%b7%d1%83%d0%bc-%d0%b8%d0%b7%d0%bc%d0%b5%d1%92%d1%83-novell-%d0%b0-%d0%b8-m/
---
Када сам први пут видео овај наслов нисам знао шта да мислим. Ал ствари постају јасније када прочитате [званична обавештења](http://www.novell.com/news/press/item.jsp?id=1196) које је објавио Novell. Какав ће ово утицај имати на OpenSource заједницу? Какав утицај можемо очекивати у прихватању Linux-а? Какав ће утицај то имати на друге компаније попут Red Hat-а, Sun-а,&#8230;?  
Још је прерано давати стриктне одговоре, ал можемо се послужити назнакама у званичном обавештењу&#8230;

<!--break-->Кладим се да сте се већ питали какав ће ово утицај имати на читаву ствар са патентима. Да ли то значи да ће M$ дозволити коришћење "њихових" технологија у OpenSource заједници? Одговор није ни да, ни не. Они само кажу да неће тужити програмере који не стичу профит својим радом. Шта је са осталима? Верујем да ће Novell&M$ дати неке лиценце које ће омогућавати комерцијалну употребу одређених Open Source пројеката. Да ли вам ово звучи контрадикторно? Мени звучи, то ми не изгледа као уговор који доноси заједници икакав добитак. Постојала је још једна интересантна напомена, да неће тужити програмере који доприносе OpenSuSe-у, и ако се њихов рад користи у Suse Enterprise систему. Шта ли је онда са оним програмерима који раде на Fedore-и, да ли ће и они имати такву врсту амнестије.

  
Пошто је виртулизација кључна ствар у данашњим системима овај договор га није заобишао. M$ и Novell ће сарађивати у прављењу решења која ће омогућити покретање Linux-а на W$ и обратно. Мене чисто интересује ако ће Novell радити на неком OpenSource пројекту, да ли то значи да ћемо сви моћи да га користимо, у некомерцијалне и оне друге сврхе.  
Поред свих Open-ова, како да не поменем Open Document сарадњу са Open XML-ом. Да, тако је, најзад ћемо имати 100% сарадњу између OpenOffice и М$ Office. Novell каже да ће код убацивати директно у OpenOffice, ал после тога каже да ће убацивати такође своју верзију конвертора у своју верзију OpenOffice-а. Да ли је ова напомена стављена само да привуче више потенцијалних корисника, ил пак каже нешто друго, само време ће показати.  
За оне који користе SuSe Enterprise ће свакако значити побољшана сарадња између M$ ActiveDirectory-ја и Novell eDirectory. То су два затворена производа, тако да то неће много утицати на отворену заједницу.

## Закључак

И поред свог мог скептицизма сматрам да ово може бити добро по заједницу. Ал морамо бити опрезни. Дешавало се да заједница буде угрожена због мањих ствари него што су ове. Треба бити опрезан у прихватању ствари које долазе од M$. Ипак они обећавају да нас неће тужити, ал ја баш не видим великодушност у том потезу јер смо ограничени у погледу ствари које можемо радити.  
Наравно ово може бити добро за публицитет, M$ први пут јавно (колико ја знам) одобрио Linux. Ја не придајем томе велики значај, јер су велике корпорације већ одавно увиделе значај Linux-а. Ал они други, који су М$ дезинформацијама придавали већи значај него што заслужују ово ће их можда коначно освестити.  
Вероватно ћете приметити да нисам ниједном речи поменуо Mono пројекат. То је због тога што не видим неку велику корист од тога, јер ће и ту само обећати да нас неће тужити, ал под којим условима. Са Јавом која нам стиже за месец, два не видим велику корист од овога. Не желим да се окрећем сваки дан и питам да ли идем по правилима.

Наравно на крају морам напоменути да сам изнео своје личне ставове, ал сам се трудио да будем објективан колико год сам то могао. 

Извори:

http://www.novell.com/linux/microsoft/openletter.html

http://www.novell.com/news/press/item.jsp?id=1196

http://www.microsoft.com/office/xml/covenant.mspx&nbsp;

[Креирај тему форума везану за овај текст](https://linuxo.org/nova-tema-na-forumu/?se_pid=1398)