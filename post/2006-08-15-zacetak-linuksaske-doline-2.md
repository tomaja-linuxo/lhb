---
author: tomaja
date: "2006-08-15T10:53:05Z"
excerpt: Kompanije koje budu otvorile svoja predstavništva u novom Centru u prva tri
  meseca neće plaćati zakupninu. Budućim stanarima Centra će veliku pomoć u njihovom
  radu pružiti istraživači sa obližnjeg Univerziteta Fridrih-Aleksandar, kao i predstavnici
  organizacije Cluster Initiative, čiji osnivač je vlada nemačke savezne države Bavarske
  u kojoj se Nirnberg nalazi. <br /> U okolini su smeštene i kompanije članovi grupe
  Linux Society koje će razmenjivati iskustva sa kompanijama smeštenim u novom Centru
  ili sa njima sarađivati na budućim projektima. Dovoljno je pomenuti kompaniju SuSE
  Linux AG čije sedište je u Nirnbergu, zatim laboratoriju kompanije Lucent Technologies
  koja se nalazi u okolini Nirnberga ili Fraunhoferov Institut za integrisana kola,
  čiji istraživači su izumeli MP3 tehnologiju, a koji se nalazi u obližnjem Erlangenu,
  da bi se shvatilo kakve se mogućnosti pružaju budućim stanovnicima Linuksaške doline.
  <br />Kompanijama koje budu smeštene u Centru na raspolaganju će stajati &quot;treneri&quot;
  čiji saveti će biti besplatni. Radi se o iskusnim IT profesionalcima, specijalizovanim
  za različite oblasti informacionih tehnologija. &quot;Treneri&quot; će pomagati
  kompanijama u uspostavljanju poslovnih kontakata, pomagati u razvoju novih tehnologija
  i poslovnih modela i razvijati tržišnu strategiju za nove proizvode.
guid: https://forum.linuxo.org/2006/08/15/zacetak-linuksaske-doline-2/
id: 1255
tc-thumb-fld:
- a:2:{s:9:"_thumb_id";b:0;s:11:"_thumb_type";s:10:"attachment";}
title: Začetak &#8222;Linuksaške&#8220; doline
url: /zacetak-linuksaske-doline-2/
---
Kompanije koje budu otvorile svoja predstavništva u novom Centru u prva tri meseca neće plaćati zakupninu. Budućim stanarima Centra će veliku pomoć u njihovom radu pružiti istraživači sa obližnjeg Univerziteta Fridrih-Aleksandar, kao i predstavnici organizacije Cluster Initiative, čiji osnivač je vlada nemačke savezne države Bavarske u kojoj se Nirnberg nalazi.  
U okolini su smeštene i kompanije članovi grupe Linux Society koje će razmenjivati iskustva sa kompanijama smeštenim u novom Centru ili sa njima sarađivati na budućim projektima. Dovoljno je pomenuti kompaniju SuSE Linux AG čije sedište je u Nirnbergu, zatim laboratoriju kompanije Lucent Technologies koja se nalazi u okolini Nirnberga ili Fraunhoferov Institut za integrisana kola, čiji istraživači su izumeli MP3 tehnologiju, a koji se nalazi u obližnjem Erlangenu, da bi se shvatilo kakve se mogućnosti pružaju budućim stanovnicima Linuksaške doline.  
Kompanijama koje budu smeštene u Centru na raspolaganju će stajati "treneri" čiji saveti će biti besplatni. Radi se o iskusnim IT profesionalcima, specijalizovanim za različite oblasti informacionih tehnologija. "Treneri" će pomagati kompanijama u uspostavljanju poslovnih kontakata, pomagati u razvoju novih tehnologija i poslovnih modela i razvijati tržišnu strategiju za nove proizvode.<!--break-->U Centru trenutno radi 13 "trenera", među kojima se nalazi nekoliko bivših rukovodilaca kompanije SuSE Linux, kao npr. Jirgen Gek, nekadašnji glavni tehnološki rukovodilac te kompanije ili Ričard Zajbt, nekadašnji član Upravnog odbora kompanije. Među "trenerima" se nalaze i Dirk Haga, izvršni rukovodilac kompanije Red Hat i Kris Šlager direktor Istraživačkog centra za operativne sisteme nemačke podružnice kompanije Advanced Micro Devices 

  
(AMD). 

Godišnja članarina u Centru iznosi 100 evra za pojedince, 500 evra za institute i 1000 evra za kompanije. Više informacija o novom istraživačko-razvojnom centru u okolini Nirnberga potražite na adresi  
<a href="http://www.lbcn.de/english" target="_blank">http://www.lbcn.de/english</a>

izvor: mikro vesti 

[Креирај тему форума везану за овај текст](https://linuxo.org/nova-tema-na-forumu/?se_pid=1255)