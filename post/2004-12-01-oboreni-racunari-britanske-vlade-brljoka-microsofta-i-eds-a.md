---
author: tomaja
date: "2004-12-01T06:57:08Z"
excerpt: 'Informatički stručnjaci britanskog Ministarstva rada i penzija (Department
  of Work and Pensions, DWP) suočili se pro&scaron;le nedelje sa incidentom koji su
  mnogi analitičari nazvali &quot;najvećom računarskom havarijom u istoriji vlade&quot;.<br
  /> Početkom pro&scaron;le nedelje na računarima Ministarstva obavljala se &quot;rutinska
  softverska nadogradnja&quot;, kada se sistem sru&scaron;io, a vi&scaron;e od 80.000
  računara (od 100.000 koliko Ministarstvo ima) se potpuno ugasilo ili &quot;zamrznulo&quot;. '
guid: https://forum.linuxo.org/2004/12/01/oboreni-racunari-britanske-vlade-brljoka-microsofta-i-eds-a/
id: 641
tc-thumb-fld:
- a:2:{s:9:"_thumb_id";b:0;s:11:"_thumb_type";s:10:"attachment";}
title: Oboreni računari britanske vlade (brljoka Microsofta i EDS-a)
url: /oboreni-racunari-britanske-vlade-brljoka-microsofta-i-eds-a/
---
Informatički stručnjaci britanskog Ministarstva rada i penzija (Department of Work and Pensions, DWP) suočili se pro&scaron;le nedelje sa incidentom koji su mnogi analitičari nazvali "najvećom računarskom havarijom u istoriji vlade".  
Početkom pro&scaron;le nedelje na računarima Ministarstva obavljala se "rutinska softverska nadogradnja", kada se sistem sru&scaron;io, a vi&scaron;e od 80.000 računara (od 100.000 koliko Ministarstvo ima) se potpuno ugasilo ili "zamrznulo". <!--break-->Mada je većina računara osposobljena, problem nije u potpunosti otklonjen sve do kraja nedelje. Analitičari smatraju da je do sloma računara do&scaron;lo

  
zbog nekompatibilnosti sistema instaliranih u celoj mreži. Budući da nisu mogli da pristupe svojim nalozima za elektronsku po&scaron;tu, zaposleni su bili  
prinuđeni da jedni drugima &scaron;alju poruke faksom, kao i da neke naloge za isplatu obrade i popune rukom.

Najnovija računarska katastrofa samo je poslednji u dugom nizu incidenata u pomenutom Ministarstvu. Odeljenje za dečje dodatke Ministarstva svojevremeno je od kompanije EDS nabavilo računarski sistem vredan 860 miliona dolara,  
koji proizvodi toliko gre&scaron;aka da je tek svaki osmi zahtev za pomoć ispravno obrađen. Problem je u toj meri narastao, da je Dag Smit, rukovodilac odeljenja, podneo ostavku, a ministar za rad Alan Džonson nedavno je u Parlamentu izjavio da se razmatra ukidanje dosada&scaron;njeg načina obrade zahteva za dečji dodatak.

Svoje viđenje problema izneli su i predstavnici britanskog sindikata javnih i komercijalnih službi, koji su pozvali vladu da suspenduje plan o otpu&scaron;tanju 30.000 zaposlenih u Ministarstvu rada i penzija. Britanska vlada je ranije najavila otpu&scaron;tanje vi&scaron;e od 100.000 zaposlenih u vladinim agencijama i javnim službama, navodeći kao razlog da će uvođenje novih IT sistema povećati efikasnosti tih službi.

Računarski sistem Ministarstva vredan je 3,8 milijardi dolara, instalirale su ga kompanije Microsoft i Electronic Data Systems (EDS), a u njemu se obrađuju podaci vezani za penzije skoro 24 miliona Britanaca. Predstavnici Ministarstva poku&scaron;ali su da umanje efekat incidenta, navodeći da veliki centralni računari sistema rade neometano, kao i da će, i pored zastoja, &scaron;teta biti minimalna. Ministar Džonson je najavio internu istragu o razlozima koji su doveli do sloma sistema, uključujući eventualne "zasluge" Microsofta i EDS-a. Odmah nakon incidenta, predstavnici obe kompanije izjavili su da sarađuju sa britanskim stručnjacima da bi posledice bile  
otklonjene &scaron;to pre.

[Креирај тему форума везану за овај текст](https://linuxo.org/nova-tema-na-forumu/?se_pid=641)