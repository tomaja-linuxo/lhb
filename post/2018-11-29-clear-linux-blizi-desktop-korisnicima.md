---
author: tomaja
date: "2018-11-29T09:40:16Z"
guid: /?p=88860
id: 88860
image: /wp-content/uploads/2018/11/clear-linux-blizi-desktop-korisnicima-2.jpg
tinymce-comment-field_enabled:
- "1"
title: Clear Linux ближи десктоп корисницима
url: /clear-linux-blizi-desktop-korisnicima/
---
Иако основна намена Интеловог **Clear Linux**-a дефинитивно није десктоп Линукс дистрибуција, сада је то лакше реализовати. Пре свега новим корисницима. Наиме, на Интеловим ризницама се појавила **_Clear-live_** верзија, још увек у бета верзији. Она поседује инсталациони програм који опет омогућава инсталацију Clear-a на десктоп рачунар са подразумеваним графичким окружењем. Наравно, инсталација је била могућа и до сада, али без графчког окружења, што је почетницима увек проблем. Додуше, инсталер није у графичком моду, већ текстуалном (конзолном) али је интуитиван и лак за коришћење па већих проблема не би требало да буде. Прво је потребно подићи live систем са флеша или DVD-a а онда покренути инсталациони програм. На _Clear_-у можете користити _Gnome_, _XFce_ a и _KDE_ графичка окружења.

### Нови инсталер

Иако је реч о бета верзији, инсталер омогућава рад са дисковима/партицијама. Поред тога, могуће је инсталирати и софтверске пакете, подесити аутоматско ажурирање система. Исто важи и за кернел. Треба имати на уму да је _Clear Linux_ ипак првенствено намењен раду на cloud-у, што се најбоље вити по томе како се врши ажурирање софтвера/система.<figure id="attachment_88865" aria-describedby="caption-attachment-88865" style="width: 640px" class="wp-caption aligncenter">

<img class="size-full wp-image-88865" src="/wp-content/uploads/2018/11/clear-linux-installer.jpg" alt="" width="650" height="459" srcset="https://linuxo.org/wp-content/uploads/2018/11/clear-linux-installer.jpg 650w, https://linuxo.org/wp-content/uploads/2018/11/clear-linux-installer-300x212.jpg 300w" sizes="(max-width: 650px) 100vw, 650px" /> <figcaption id="caption-attachment-88865" class="wp-caption-text">Инсталација Clear Linux-a &#8211; избор снопова (bundle-ова) са софтвером</figcaption></figure> 

_Clear_ не користи класичне софтверске пакете попут _rpm_-a или инсталера попут _apt-get_-a већ софвер пакује у такозване _bundle_-ове или снопове који садрже целе логичке целине са свим повезаним софтвером. Такође ажирирањем снопова ажурирамо и цео систем. Није могуће инсталирати само једну апликацију. Ово можда делује ограничавајуће и не практично на десктоп машинама, али на cloud серверима итекако има смисла. Са друге стране, ажурирање се лако и брзо обавља, обзиром да се у сноповима налазе само измењени фајлови одређених софтверских пакета/система а не и цео софтвер. То значи значајно брже ажурирање јер замислите да нова верзија _LibreOffice_-a има нову верзију, у којој су измене направљене на неких 50-так фајлова, укупне величине 2 MB. Clear ће ажурирати само тих 50 фајлова а неће скидати и инсталирати цео _LibreOffice_ пакет.

Све у свему, ова специфична и по перформансама једна од најбољих Линукс дистрибуција је сада постала мноог лакша за тестирање па ко воли нека изволи. Нови _image_ фајл се може преузети са <a href="https://cdn.download.clearlinux.org/current/" target="_blank" rel="noopener">овог линка</a>. Величина је око 1.3 Gb.<figure id="attachment_88867" aria-describedby="caption-attachment-88867" style="width: 820px" class="wp-caption aligncenter">

<img class="size-full wp-image-88867" src="/wp-content/uploads/2018/11/clear-linux-project.jpg" alt="" width="830" height="460" srcset="https://linuxo.org/wp-content/uploads/2018/11/clear-linux-project.jpg 830w, https://linuxo.org/wp-content/uploads/2018/11/clear-linux-project-300x166.jpg 300w, https://linuxo.org/wp-content/uploads/2018/11/clear-linux-project-768x426.jpg 768w" sizes="(max-width: 830px) 100vw, 830px" /> <figcaption id="caption-attachment-88867" class="wp-caption-text">Не треба заборавити да је Clear Linux оптимизован за Интелов хардвер &#8211; па на њему треба очекивати и најбоље перформансе</figcaption></figure> 

[Креирај тему форума везану за овај текст](https://linuxo.org/nova-tema-na-forumu/?se_pid=88860)