---
author: tomaja
date: "2018-10-29T09:20:55Z"
guid: /?p=88821
id: 88821
image: /wp-content/uploads/2018/10/ibm_red_hat_collabor_l7FDt.jpg
tinymce-comment-field_enabled:
- "1"
title: IBM купује Red Hat за 34 милијарде долара
url: /ibm-kupuje-red-hat-za-34-milijarde-dolara/
---
<a href="https://newsroom.ibm.com/2018-10-28-IBM-To-Acquire-Red-Hat-Completely-Changing-The-Cloud-Landscape-And-Becoming-Worlds-1-Hybrid-Cloud-Provider" target="_blank" rel="noopener">Овај потез</a>, како **_IBM_** планира, треба да их лансира у сам врх борбе за _cloud computing_ тржиште. Овај велики корак би треба да повећа број програмера који раде за _IBM_, и постане најквалитетнија и најпоузданија _Cloud_ платформа. Сам **_Red Hat_** je успешно пословао до сада, са зарадом од преко 2.4 милијарде долара годишњих прихода, нудећи подршку, софтверске алате и квалитет за _cloud computing_ и то све базирано на софтверу отвореног кода, углавном Линуксу.

Линукс је свакако први избор за _cloud computing_. И то пре свега за хибридни приступ, где се апликације и најбитни подаци налазе на дата центрима самих компанија, док се други задаци обављају на cloud простору технолошких компанија.

Предвиђа се да готово све компаније прелазе на такав начин рада, али да чак 80% компанија тек треба да пређе на cloud што само показује колико потенцијал има ово тржиште. _IBM_ управо планира да олакша и осигура безбeдну везу између компанијских _cloud_ сервера и јавних _cloud_ сервиса.

И ту сада ускаче _Red Hat_ који ће се прикључити cloud тиму _IBM_-а, али као одвојена јединица, да би сачувала независност и неутралност у свом open-source развоју. Како ће то у пракси функционисати, остаје да се види, али свакако чини се потез у правом смеру, јер _Red Hat_ треба да задржи свој основни модел развоја.

Иначе, _IBM_ и _Red Hat_ сарађују на много начина већ 20 година, тако да је овај потез могао донекле и да се предвиди. Званично објава за штампу се може наћи и прочитати на <a href="https://www.redhat.com/en/about/press-releases/ibm-acquire-red-hat-completely-changing-cloud-landscape-and-becoming-world%E2%80%99s-1-hybrid-cloud-provider?intcmp=701f2000000RWK2AAO" target="_blank" rel="noopener">сајту <em>Red Hat</em></a>-а и _<a href="https://newsroom.ibm.com/2018-10-28-IBM-To-Acquire-Red-Hat-Completely-Changing-The-Cloud-Landscape-And-Becoming-Worlds-1-Hybrid-Cloud-Provider" target="_blank" rel="noopener">IBM</a>_-a, а да напоменемо да ће цео посао бити заокружен средином наредне године.

[Креирај тему форума везану за овај текст](https://linuxo.org/nova-tema-na-forumu/?se_pid=88821)