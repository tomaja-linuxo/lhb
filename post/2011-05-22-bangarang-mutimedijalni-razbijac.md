---
author: tomaja
date: "2011-05-22T07:50:12Z"
excerpt: |
  <strong>Bangarang</strong> - multimedijalni "razbijač"

  Ovaj audio/video plejer je predstavnik novog talasa multimedijalnih aplikacija za Linux. Ako znamo da se, doduše ubrzano, razvija tek 18 meseci i da ima nameru da bude punokrvni multimedijalni plejer, možemo reći da je Bangarang dostigao sasvim zavidan nivo upotrebljivosti i svestranosti sa najnovijom verzijom <strong>2.0.1 </strong> Iako se može, uz izostanak jednog dela opcija, koristiti i na drugim okruženjima, pre svega je namenjen novom KDE 4 grafičkom okruženju...
guid: https://forum.linuxo.org/2011/05/22/bangarang-mutimedijalni-razbijac/
id: 2533
image: /wp-content/uploads/2011/05/large_snapshot1.png
tc-thumb-fld:
- a:2:{s:9:"_thumb_id";s:4:"2525";s:11:"_thumb_type";s:5:"thumb";}
title: BangaRang &#8211; mutimedijalni &#8222;razbijač&#8220;
url: /bangarang-mutimedijalni-razbijac/
---
**Bangarang** &#8211; multimedijalni &#8222;razbijač&#8220; 

Ovaj audio/video plejer je predstavnik novog talasa multimedijalnih aplikacija za Linux. Ako znamo da se, doduše ubrzano, razvija tek 18 meseci i da ima nameru da bude punokrvni multimedijalni plejer, možemo reći da je Bangarang dostigao sasvim zavidan nivo upotrebljivosti i svestranosti sa najnovijom verzijom **2.0.1** Iako se može, uz izostanak jednog dela opcija, koristiti i na drugim okruženjima, pre svega je namenjen novom KDE 4 grafičkom okruženju&#8230;  
Ova integracija je tesna, i prvenstveno vezana za KDE komponente: Nepomuk i Phonon.

Pomoću Nepomuka, odnosno semantičkog KDE desktopa, je moguće, koristiti indeksirane podatke o multimedijalnim fajlovima i deliti rang,filtriranje, tagove i statistiku sa drugim KDE aplikacijama. Takođe, nove informacije, o pesmi, filmu ili autoru, je moguće direktno preuzeti sa neta i sačuvati. Oslanjajući se direktno na Phonon, naš plejer može reprodukuje dosta toga (što znači većinu audio i video formata), a samo podešavanje audio i video opcija se automatski aktivira. Sve ovo se realizuje i prikazuje u zaista dopadljivom korisničkom intefejsu, koji je istovremeno i veoma jednostavan, upotrebljiv i razumljiv. 

Dva osnovna moda predstavljaju:  
frontend plejera koji je u crnoj boji i na kome se, pored samog sadržaja mogu videti i osnovni podaci o delu, autoru, vrsti medija i dužini trajanja. Takođe je moguće, u levom delu istog prozora, prikazati play listu kao i audio/video opcije za podešavanje. 

[<img class=" size-full wp-image-2525" src="https://linuxo.org/wp-content/uploads/2011/05/large_snapshot1.png" width="180" height="180" alt="Bangarang osnovni mod 1" srcset="https://linuxo.org/wp-content/uploads/2011/05/large_snapshot1.png 180w, https://linuxo.org/wp-content/uploads/2011/05/large_snapshot1-150x150.png 150w" sizes="(max-width: 180px) 100vw, 180px" />](https://linuxo.org/wp-content/uploads/2011/05/snapshot1.png)&nbsp; &nbsp;[<img class=" size-full wp-image-2528" src="https://linuxo.org/wp-content/uploads/2011/05/large_snapshot2.png" width="180" height="180" alt="Bangarang osnovni mod 2" srcset="https://linuxo.org/wp-content/uploads/2011/05/large_snapshot2.png 180w, https://linuxo.org/wp-content/uploads/2011/05/large_snapshot2-150x150.png 150w" sizes="(max-width: 180px) 100vw, 180px" />](https://linuxo.org/wp-content/uploads/2011/05/snapshot2.png)

Drugi mod predstavlja u osnovi listu i pretraživač multimedijalnih fajlova u kojem je moguće krieranje i izmena play lista, preuzimanje dodatnih podataka o sadržaju uz, već pomenutu, moćnu Nepomuk kategorizaciju. Drag & Drop opcija sa aplikacijama u KDE okruženju se podrazumeva. Kada smo kod automatizacije, moglo bi se reći da je ona Bangarangovo srednje ime. Namera programera je bila da veći deo podešavanja i detekcije bude obavljen bez zamaranja korisnika što, za sada, ima polovičnu ali ipak prelaznu ocenu. I to pre svega zbog jednostavne upotrebe, čak i za početnike. Iako svestran, BangaRang ipak bolje funkcioniše u svetu audio formata. Rad sa play listama, audio stream-ovima i većinom kompresovanih formata je besprekoran. Doduše, malo fleksibilnije kreiranje i učitavanje lista bi bilo dobrodošlo, i tu svakako ima mesta za unapređenje.

Deo aplikacije koji se bavi video formatima je dobio zasluženu pažnju kreatora,  
i poboljšanja su vidna. Video stream-ovi, TV show kao i većina drugih video formata se automatski detektuje i reprodukuje. Iako je, od verzije 2.0, mnogo bolja podrška za video DVD diskove (titlovi, poglavlja, audio kanali i promena uglaa), ona je daleko od savršenstva.

Orginalni DVD diskovi će praviti najmanje problema, ali očigledno je da automatizacija nije uvek najbolje rešenje.. Takođe nova, mogućnost automatskog prepoznavanja i uvoženja eksternih titlova za, recimo, avi fajlove, funkcioniše, bar dok su u pitanju tilovi sa UTF-8 kodnim rasporedom. Kako je to sa našim titlovima redak slučaj, imaćete problem sa yu slovima. Oh, ne, zar opet, reći ćete&#8230; i bićete u pravu. Međutim, već se radi na ovom problemu i vrlo je verovatno da će već sledeća verzija doneti ispravku. Ako je za utehu, ovaj &#8222;razbijač&#8220; nema problema sa HD video formatima a ne treba zaboraviti ni mogućnost upravljanja preko KDE widget-a. Šta bi onda bio konačni sud ? 

[<img class=" size-full wp-image-2530" src="https://linuxo.org/wp-content/uploads/2011/05/large_snapshot3.png" width="180" height="180" alt="KDE widget" srcset="https://linuxo.org/wp-content/uploads/2011/05/large_snapshot3.png 180w, https://linuxo.org/wp-content/uploads/2011/05/large_snapshot3-150x150.png 150w" sizes="(max-width: 180px) 100vw, 180px" />](https://linuxo.org/wp-content/uploads/2011/05/snapshot3.png)&nbsp; &nbsp;[<img class=" size-full wp-image-2532" src="https://linuxo.org/wp-content/uploads/2011/05/large_snapshot4.png" width="180" height="180" alt="Bangarang play lista" srcset="https://linuxo.org/wp-content/uploads/2011/05/large_snapshot4.png 180w, https://linuxo.org/wp-content/uploads/2011/05/large_snapshot4-150x150.png 150w" sizes="(max-width: 180px) 100vw, 180px" />](https://linuxo.org/wp-content/uploads/2011/05/snapshot4.png)

Jednostavna za korišćenje, vizuelno dopadljiva i ne preterano hardverski zahtevna multimedijalna aplikacija sposobna da vam omogući uživanje u, gotovo kompletnom, audio i video doživljaju Uz određeni broj manjih ili većih grešaka ili jedostajućih opcija, koje će se svako ubrzo ispraviti, Bangarang zaslužuje da se u najskorije vreme nađe instaliran na našem voljenom Linux sistemu, uz uslov da preferirate KDE 4 grafičko okruženje. 

**Dodatak**: novi update 2.0.1 je doneo ispravke nekoliko grešaka kao što je rušenje aplikacije prilikom video reprodukcije sa phonon-gstreamer-om 4.5.0, zatim sortiranje tagova a tu su i ažurirani prevodi. 

<p class="info">
  Korisna adresa >> http://bangarangkde.wordpress.com
</p>

<p class="download">
  Preuzmite Bangarang 2.0.1 >> http://opendesktop.org/content/show.php/Bangarang?content=113305
</p>

[Креирај тему форума везану за овај текст](https://linuxo.org/nova-tema-na-forumu/?se_pid=2533)