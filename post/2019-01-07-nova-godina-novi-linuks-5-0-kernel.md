---
author: tomaja
date: "2019-01-07T11:12:22Z"
guid: /?p=88904
id: 88904
image: /wp-content/uploads/2018/10/kernel_1.jpg
tinymce-comment-field_enabled:
- "1"
title: Нова година &#8211; нови Линукс 5.0 кернел
url: /nova-godina-novi-linuks-5-0-kernel/
---
Стигла нам је Нова година а и нови **Линукс 5.0 кернел** ће коначно угледати светлост дана. <a href="https://lkml.org/lkml/2019/1/6/178?print=anz" rel="noopener" target="_blank">Линус је</a> најављивану верзију одлагао говорећи да је то само још једна ознака и да неће донети ништа револуционарно. Без обзира што Линукс 5.0 кернел представља само наставак постепеног развоја Линукс језгра значајнијих унапређења ће ипак бити. Обзиром да је развој гране језгра 4.21 преименован у 5.0 све већ најављено ће се појавити и у верзији језгра 5.0. Тренутно је доступна <a href="https://git.kernel.org/pub/scm/linux/kernel/git/torvalds/linux.git/" rel="noopener" target="_blank">5.0 rc1 верзија</a>. Највеће новине се тичу драјвера (хардвера), алатки, саме архитектуре система, затим умрежавања, документације и осталог. Како и обично делове кернела можемо сврстати у неколико категорија:

### Чување података на Линуксу / Фајл системи

&#8211; Подршка за _Fscrypt Adiantum_ за помоћ при брзој енкрипцији података на старијем/слабијем хардверу коме недостају уграђене процесорске екстензије за убрзање енкрипције. Ово је Гуглова замена за њихов претходни план коришћења NSA Speck-а.

&#8211; Мања унапређења и исправке _FBDEV_-а.

&#8211; F2FS исправке које сада Гугл подржава са _Flash-Friendly_ фајл системом на својим Pixel уређајима.

&#8211; Binderfs имплементација за приступ Андроидовом Binder интерном механизму за комуникацију унутар контејнера.

&#8211; Исправке за EXT4 и XFS фајл системе.

&#8211; Подршка за обнову Btrfs фајл система за swap фајлове.

### Умрежавање у Линукс 5.0 кернелу

&#8211; Унапређења Realtek R8169 драјвера.

&#8211; Подршка за Aquantia AQtion USB на 2.5/5Gb мрежном адаптеру са новим драјвером.

&#8211; Друга унапређења али и даље без подршке за WireGuard.

### Графика

&#8211; Подршка за AMD FreeSync је вероватно највеће унапређење за AMD графичке процесоре у скорије време. Линукс 5.0 кернел упарен са Mesa 19.0 сада даје могућност радне подршке за FreeSync / VESA Adaptive-Sync over DisplayPort конекције! Ово је била је била једна од недостајућих могућности у open-source AMD Линукс драјверима.

&#8211; Подршка за нове VegaM и нове Vega ID-ве.

&#8211; AMDKFD compute подршка за Vega 12 и Polaris 12.

&#8211; Подршка за NVIDIA Xavier дисплеј са Tegra DRM кодом.

&#8211; Наставак рада на доношењу Intel Icelake Gen11 графике и Intel DRM драјвера доноси подршку за DP FEC.

&#8211; Иницијална подршка за NVIDIA Turing графичке процесоре али само за кернел mode-setting за сада и без хардверског убрзања на Nouveau драјверима.

&#8211; Унапређење медија драјвера укључује подршку за ASpeed video engine.

### Процесори

&#8211; Почетна подршка за NXP i.MX8 SoC-ове као и за одговарајуће MX8 матичне плоче.

&#8211; Убачена подршка за Cortex-A5 RDA Micro RDA8810PL ARM SoC процесор.

&#8211; Унапређења за Кинеску 32-битну C-SKY процесорску архитектуру.

&#8211; NVIDIA Tegra suspend-and-resume за Tegra X2 и Xavier SoC-ове.

&#8211; Подршка за Allwinner T3, Qualcomm QCS404 и NXP Layerscape LX2160A.

&#8211; Intel VT-d подршка за скалабилни мод за скалабилну I/O виртуелизацију.

&#8211; Нови драјвери за Intel Stratix 10 FPGA.

&#8211; Унапређења за Andes NDS32 CPU архитектуру.

&#8211; и многа друга унапређења, нарочито за АРМ и AMD CPU архитектуре.

### Остала унапређења

&#8211; Подршка за Logitech скроловање високе резолуције се унапређује даље.

&#8211; Подршка за Cougar 700K gaming тастатуру.

&#8211; Raspberry Pi драјвер за Touchscreen је такође убачен .

&#8211; Боља Thunderbolt заштита за потенцијалано злонамерне уређаје захваљујући раду на IOMMU.

&#8211; ECC EDAC подршка за Xilinx ZynqMP DDR контролер.

&#8211; Нове верзије различитих x86 лаптоп драјвера.

&#8211; Подршка за AMD Аудио копроцесор 3.x као и друга унапређења за аудио хардвер.

&#8211; Унапређења Cedrus видео драјвера за Allwinner SoC-ове.

&#8211; Главна подршка за Chameleon96 Intel FPGA плочу.

&#8211; Доста мањих унапређења за нови EROFS фајл систем, MOST подсистем, унапређења VirtualBox видео драјвера и друге драјвере.

&#8211; Доста рада на подршци за x86_64 KVM укључујући подршку за STIBP, Processor Tracing виртуелизацију, нове Intel Icelake CPU сет инструкције.

&#8211; Разна унапређења за управљање енергијом.

&#8211; Убачен је ARM Energy Model Framework .

&#8211; Нови конзолни фонт за HiDPI и retina екране.

&#8211; Додани су Adiantum и Streebog крипто алгоритме. 

&#8211; Наставак рада на припреми за решавање Y2038 проблема.

&#8211; Укључивање новог I3C подсистема.

Очекује се да ће **финална верзија Линукс 5.0 кернела бити објављена краје фебруара или почетком марта**, па би могла бити укључена у нове верзије популарних Линукс дистрибуција попут Убунтуа 19.04 и Федоре 30.  
Иначе, задња стабилна верзија кернела је 4.20, о [којој смо већ писали](/sta-donosi-linux-kernel-4-20/).

[Креирај тему форума везану за овај текст](https://linuxo.org/nova-tema-na-forumu/?se_pid=88904)