---
author: tomaja
date: "2010-09-18T12:06:30Z"
excerpt: Nevolja ne ide nikada sama, a što se tiče Mandrive ovo joj definitivno nije
  prvi put, mada deluje do sada najozbiljnije. Problemi se vuku već 2-3 godine unazad,
  ali su kulminirali pre par meseci i pre svega se odnose na slabe finansijske rezultate
  ali i loše rukovođenje kao i manjak kvalitetnih ljudi koji bi osmislili i izveli
  Mandrivu na pravi put. Već duže Mandriva, nekada jedna od vodećih inovativnih Linux
  distribucija, nije donela nešto novo, ali sada se dovodi u pitanje i njen opstanak.
  Novi menadžment koji je izabran ove godine je odlučio da ugasi <strong>Edge-IT</strong>,
  kompaniju koja je kupljena od strane Mandrive pre nekoliko godina Upravo su ljudi
  koji su radili u ovoj firmi bili glavni developeri Mandrive a sada su svi morali
  da napuste svoje poslove.
guid: https://forum.linuxo.org/2010/09/18/mandriva-u-velikim-problemima/
id: 2366
tc-thumb-fld:
- a:2:{s:9:"_thumb_id";b:0;s:11:"_thumb_type";s:10:"attachment";}
title: Mandriva u velikim problemima
url: /mandriva-u-velikim-problemima/
---
Nevolja ne ide nikada sama, a što se tiče Mandrive ovo joj definitivno nije prvi put, mada deluje do sada najozbiljnije. Problemi se vuku već 2-3 godine unazad, ali su kulminirali pre par meseci i pre svega se odnose na slabe finansijske rezultate ali i loše rukovođenje kao i manjak kvalitetnih ljudi koji bi osmislili i izveli Mandrivu na pravi put. Već duže Mandriva, nekada jedna od vodećih inovativnih Linux distribucija, nije donela nešto novo, ali sada se dovodi u pitanje i njen opstanak. Novi menadžment koji je izabran ove godine je odlučio da ugasi **Edge-IT**, kompaniju koja je kupljena od strane Mandrive pre nekoliko godina Upravo su ljudi koji su radili u ovoj firmi bili glavni developeri Mandrive a sada su svi morali da napuste svoje poslove. Evo jednog posta na [Mandrivinoj Cooker mailing listi](http://archives.mandrivalinux.org/cooker/2010-09/msg00164.php)

> sorry, but there&#8217;s no more distribution from my point of view :  
> &#8211; install team : empty  
> &#8211; kde team : empty  
> &#8211; gnome team : nearly  
> &#8211; mandriva tools : ??? cut at least by half  
> Sorry, except if Mandriva is just willing to be a repackaging distro,  
> Mandriva as a true distro is dead !

Sve u svemu, loše im se piše. Na osnovu [odgovora Mandrivinog CEO-a](https://qa.mandriva.com/show_bug.cgi?id=60936#c11) Mandriva će krenuti riskatnim putem koji uključuje kreiranje desktop verzije za zamlje u razvoju i serverske verzije za razvijene zemlje, i to sa novounajmljenim ljudima, od kojih za sada nema ni traga ni glasa.

Sve ovo upućuje na zaključak da se život Mandrive kao Linux distribucije koji razvija kompanija sa plaćenim uposlenicima najverovatnije završio, a da li će njena zajednica smoći snage da eventualno kreira ovaj put stvarno community verziju, ostaje da se vidi. Danas bi trebalo da dođe do sastanka Mandrivinih deoničara pa će sve uskoro biti mnogo jasnije. Šteta.

<div class="status-box">
  <strong>Update 1:</strong> prva reakcije Mandrivine zajednice developera i kontributora se nije preterano dugo čekala. Prvi fork Mandrive će uskoro postati stvarnost pod imenom <strong><a href="http://mageia.org">Mageia</a></strong><br />(zahvaljujemo se <a href="http://www.linuxo.org/users/na12">na12</a> na ovoj vesti).
</div>

<div class="status-box">
  <strong>Update 2:</strong><a href="http://www.linuxo.org/content/rusi-kupuju-mandrivu"> Rusi kupuju Mandrivu</a>
</div>

<div class="status-box">
  <strong>Update 3:</strong><a href="http://www.linuxo.org/content/mandriva-nastavlja-svoj-put"> Mandriva nastavlja svoj put</a>
</div>

[Креирај тему форума везану за овај текст](https://linuxo.org/nova-tema-na-forumu/?se_pid=2366)