---
author: tomaja
date: "2018-10-18T18:38:10Z"
guid: /?p=88767
id: 88767
image: /wp-content/uploads/2018/10/ubuntu-18-768x417.jpg
tinymce-comment-field_enabled:
- "1"
title: Испливао Убунту 18.10 &#8222;Cosmic Cuttlefish&#8220;
url: /isplivao-ubuntu-18-10-cosmic-cuttlefish/
---
Ово ново октобарско издање, иако са кратком предвиђеном подршком у односу на 18.04 LTS, закључно до јула 2019. године, представља следећи корак у развоју Убунту Линукса, нарочито после повратка на ГНОМ графичко окружење. Наравно, поред основне верзије и друге варијанте су доживеле своју нову верзију, попут Кубунтуа, Лубунтуа, Убунту Студија и <a href="https://wiki.ubuntu.com/CosmicCuttlefish/ReleaseNotes#Official_flavours" target="_blank" rel="noopener">осталих</a>.<figure id="attachment_88770" aria-describedby="caption-attachment-88770" style="width: 710px" class="wp-caption aligncenter">

<img class="wp-image-88770 size-full" src="https://linuxo.org/wp-content/uploads/2018/10/ubuntu-18-10-beta-new-theme-comp.jpg" alt="" width="720" height="416" srcset="https://linuxo.org/wp-content/uploads/2018/10/ubuntu-18-10-beta-new-theme-comp.jpg 720w, https://linuxo.org/wp-content/uploads/2018/10/ubuntu-18-10-beta-new-theme-comp-300x173.jpg 300w" sizes="(max-width: 720px) 100vw, 720px" /> <figcaption id="caption-attachment-88770" class="wp-caption-text">Убунту 18.10 нова основна десктоп тема &#8222;Yaru&#8220;</figcaption></figure> 

Нови Убунту доноси промене у основној теми ГНОМ шкољке (Gnome Shell). Ново име теме је &#8222;Yaru&#8220; која делује прилично освежавајуће. Као основна поставка _X.Org_ сервер је и даље ту, али је могуће подићи и _Wayland_ сесију приликом пријављивања. Наравно, најновија верзија ГНОМА 3.30 са свим својим унапређењима ће свакако допринети добром утиску у раду графичког окружења. Ипак, главне предности новог Убунту су кернел 4.18 и _Mesa_ 18.2 као и прелазак на _gcc_ 8(8.2). Ту су и најновије верзија Фајерфокса 63.0 и ЛибреОфиса 6.1.2 уз многе друге ажуриране верзије софтвера. Интегрисана је и нова алатка за прављење снимака екрана, као и _Remmina RDC_ (Remote Desktop Client)

<img class="aligncenter wp-image-88771 size-full" src="https://linuxo.org/wp-content/uploads/2018/10/DlXvkwOXcAYnloo.jpg" alt="" width="720" height="405" srcset="https://linuxo.org/wp-content/uploads/2018/10/DlXvkwOXcAYnloo.jpg 720w, https://linuxo.org/wp-content/uploads/2018/10/DlXvkwOXcAYnloo-300x169.jpg 300w" sizes="(max-width: 720px) 100vw, 720px" /> 

Иначе, ажурирање са Убунтуа 18.04 LTS на нови Убунту 18.10 је могуће и поджано само за 64-битне верзије, јер 32-битна полако одлази у заборав.  Дакле, за ажурирање на нову верзију препоручујемо прво да ажурирате постојећи 18.04 а затим ће бити довољна једна позната команда у конзоли `sudo apt update && sudo apt dist-upgrade`. Ипак, ево и <a href="https://www.linuxbabe.com/ubuntu/upgrade-ubuntu-18-04-to-ubuntu-18-10" target="_blank" rel="noopener">детaљнијег упуства за аужурирање</a> Убунтуа уколико преферирате графичко окружење.

Комплетнији опис нове верзије можете прочитати на званичним <a href="https://wiki.ubuntu.com/CosmicCuttlefish/ReleaseNotes" target="_blank" rel="noopener">Убунту Вики страницама</a>, а ми још да вас упутимо на линкове за преузимање:

[Убунту 18.10 десктоп 64-битни званични ISO фајл](http://rs.releases.ubuntu.com/cosmic/ubuntu-18.10-desktop-amd64.iso)  
[Убунту 18.10 десктоп 64-битни званични торент](http://rs.releases.ubuntu.com/cosmic/ubuntu-18.10-desktop-amd64.iso.torrent)  
[Убунту 18.10 сервер 64-битни live install](http://rs.releases.ubuntu.com/cosmic/ubuntu-18.10-live-server-amd64.iso)

[Креирај тему форума везану за овај текст](https://linuxo.org/nova-tema-na-forumu/?se_pid=88767)