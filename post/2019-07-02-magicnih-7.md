---
author: tomaja
date: "2019-07-02T10:49:15Z"
guid: /?p=89027
id: 89027
image: /wp-content/uploads/2019/07/mageia-7.jpg
tinymce-comment-field_enabled:
- "1"
title: Магичних 7
url: /magicnih-7/
---
Старији и млађи поштоваоци Мандриве и _Mandrake_ Линукса, љубитељи Магије, поново је дошло ваших магичних 7 минута. Нова верзија **Mageia** **7** Линукса је свакако први и прави наследних сјајног наслеђа које су иза себе оставила наведена дистрибуција. Постоји много нових могућности, узбудљивих надоградњи и нових верзија популарних апликација, као и подршке за најновији хардвер.  Претходна стабилна верзија је била [Mageia 6.1](/mageia-6-1/).

Креатори су, по обичају, водили рачуна на обе 32-битне и 64-битне архитектуре па су урађени класични инсталациони ISO фајлови. Постоје и посебни live DVD-ови са 64-битну Plasma, GNOME, Xfce, и  32-битни Xfce графичким окружењима.

Ако то и нису десктоп окружења која преферирате, не брините, постоји велики избор, довољно је да их инсталирате (_Cinnamon_, _Mate_,..) чим се прикачите на нет после инсталације. Уколико нисте сигурни како да подесите систем, добра полазна тачка се налази [овде](https://wiki.mageia.org/en/Newcomers_start_here). Комплетна документација је такође [доступна](https://wiki.mageia.org/en/Documentation) уколико желите даљније информације.

Надоградња са Mageia 6 (не и на претходне верзије) је такође подржана, и то на више начина. Више о томе у званичним [напоменама о издању](https://wiki.mageia.org/en/Mageia_7_Release_Notes).

<img class="size-full wp-image-3985 aligncenter" src="https://blog.mageia.org/en/wp-content/uploads/2019/07/releaseblog.png" alt="" width="1895" height="582" data-attachment-id="3985" data-permalink="https://blog.mageia.org/en/2019/07/01/magical-lucky-release-number-7-has-arrived/releaseblog/" data-orig-file="https://blog.mageia.org/en/wp-content/uploads/2019/07/releaseblog.png" data-orig-size="1895,582" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="releaseblog" data-image-description="" data-medium-file="https://blog.mageia.org/en/wp-content/uploads/2019/07/releaseblog.png" data-large-file="https://blog.mageia.org/en/wp-content/uploads/2019/07/releaseblog.png" /> 

**Mageia 7** долази са великом понудом менаџера прозора, унапређеном подршком за Wayland као и за хибридне графичке картице. Са друге стране, уложено је доста труда да се напреди играње на Mageia Linux-у, тако да постоји већи број надоградњи и додатака у колекцији игара.

### Листа ажурираног софтвера

овде се налази листа неких од најбитијих софтверских пакета који се испоручују у Mageia 7:

  * kernel 5.1.14
  * rpm 4.14.2
  * dnf 4.2.6
  * Mesa 19.1
  * Plasma 5.15.4
  * GNOME 3.32
  * Xfce 4.14pre
  * Firefox 67
  * Chromium 73
  * LibreOffice 6.2.3

Комплетна листа укљученог (а и оног доступног преко додатних репозиторијума) се може погледати у  [бази података.](http://madb.mageia.org/) Mageia софтверских пакета.

Направљен је и значајан напредак у подршци за ARM: aarch64 и ARMv7 имају основне пакете, и иако се ради о још увек експерименталним верзијама, већина дистрибуције је креирана за ове архитектуре.

Комплетно је прерађен Поздравни екран који је сада једноставнији и лакши за праћење. Ово ће свакако бити од помоћи корисницима који по први пут користе Mageia 7.

Још од Mageia 6, [укључен је](https://blog.mageia.org/en/2017/07/21/dandifying-mageia-part-2/) DNF менаџер пакета, под именом **_dnfdragora_**, као и  AppStream и десктоп центри за софтвер, заједно са подршком а креирање third-party пакета у Fedora COPR и openSUSE Build Service-у. Све је ово доступно и у новој верзији тј. Mageia 7! Као додатак, додани су  Zchunk-компресовани мета подаци за DNF и PackageKit, да би се активирало превлачење ажурирања мета података репозиторијума да би се смањила количина преузетих података преко мреже. Ово ће корисницима DNF-а и PackageKit-а, бар на ограниченим интернет пакетима, свакако значити! За више детаља, баците поглед на [напомене](https://wiki.mageia.org/en/Mageia_7_Release_Notes#Zchunk). Коначно, ажурирање система са Mageia 6 на Mageia 7 је сада могуће коришћењем DNF-а

Као и све везано за Mageia, ово издање се не би догодило без помоћи фантастичне заједнице која даје своје време да би све ово било могуће. Од креирања пакета, развоја, тестирања, контроле квалитета свих пакета и ISO фајлова&#8230; преко тимова за документацију, преводилаца, систем администратора, уметника и свих осталих који су изнедрили ово издање. Уколико сте заинтересовани да се укључите на било који начин у развој ове дистрибуције прочитајте доступне [препоруке како то урадити.](https://www.mageia.org/contribute/)

Као и обично, препорука је да се погледају [напомене о издању](https://wiki.mageia.org/en/Mageia_7_Release_Notes) и [до сада документовани проблеми](https://wiki.mageia.org/en/Mageia_7_Errata) и како их превазићи.

### Како и где преузети Mageia Линукс?

Нова верзија се може преузети директно, или као torrent фајл са овог [линка](https://www.mageia.org/downloads/). Ту ћете пронаћи све постојеће верзије за инсталацију и хардверске архитектуре, попут класичних ISO инсталационих фајлова, live издања и издања за мрежну инсталацију.

### Магија на српском

Једна од добрих вести за наше кориснике је и да сам, коначно, наставио рад на локализацији Mageia дистрибуције на српски језик, укључујући и званични сајт <a href="https://www.mageia.org/sr/" target="_blank" rel="noopener noreferrer">mageia.org</a>. Ако је неко заинтересован да се прикључи, <a href="/contact" rel="noopener noreferrer" target="_blank">јавите се</a> и посетите <a href="https://wiki.mageia.org/en/Internationalisation_Team_(i18n)" target="_blank" rel="noopener noreferrer">вики страницу</a>.

Текст је објављен под условима <a href="https://creativecommons.org/licenses/by-sa/4.0/" target="_blank" rel="noopener noreferrer">CC BY-SA 4.0</a> лиценце.

[Креирај тему форума везану за овај текст](https://linuxo.org/nova-tema-na-forumu/?se_pid=89027)