---
author: tomaja
date: "2019-03-15T16:00:11Z"
guid: /?p=88958
id: 88958
image: /wp-content/uploads/2019/03/gnome_release332.jpg
tinymce-comment-field_enabled:
- "1"
title: Да ли сте за Гном 3.32 ?
url: /da-li-ste-za-gnome-3-32/
---
Јер ако јесте, онда имате среће: објављенa је финална верзија Гнома-**Gnome 3.32**. Ова верзија је прва стабилна након 6 месеци рада и доноси унапређења али и нове могућности.

### Опште

ГНОМ 3.32 доноси освежени визуелни идентитет, који укључује и графичко окружење, иконице и сам десктоп. Све изгледа живље, са већом палетом боја. Тастери и прекидачи су такође унаређени, изгледају лепше и модерније. Исто би могли рећи и за ГНОМ апликације. Мени апликације је уклоњен а садржај пребачен у главни мени у оквиру самог прозора апликације.  
Слике корисника су сада исте и консистентне, и у облику су круга. Уколико нема слике корисника, замењује је обојени круг са иницијалима корисничког имена.

<img class="size-full wp-image-88962 aligncenter" src="/wp-content/uploads/2019/03/gnome332_desktop-1.jpg" alt="gnome332_desktop" width="650" height="350" srcset="https://linuxo.org/wp-content/uploads/2019/03/gnome332_desktop-1.jpg 650w, https://linuxo.org/wp-content/uploads/2019/03/gnome332_desktop-1-300x162.jpg 300w" sizes="(max-width: 650px) 100vw, 650px" /> 

### Фракционо скалирање

Овај помало рогобатан израз у основи иза себе крије често тражено унапређење, које је сада доспутно у експерименталном облику. Укључује неколико фракционих вредности са добрим квалитетом приказа на било ком монитору. Ово је уједно и највеће унапређење за ГНОМ десктоп. Ова опција се сматра експерименталном, па је због тога потребно ручно додати `scale-monitor-framebuffer` на _gsettings_ кључ `org.gnome.mutter.experimental-features`. Када су активиране, ове вредности су доступне преко _Display_ панела у _Settings_-у.

### Десктоп

Неколико унапређења у базним структурама за податке у ГНОМ десктопу су довела за значајног унапређења у броју фрејмова. Сада све делује брже, одзив при анимацијама бољи, што важи и за иконице и горњи основни панел. Претраживање у многим ГНОМ апликацијама је такође брже, захваљујући унапређењима везаним за брзину претраживања ГНОМ-ове базе података.  
Виртуелна тастатура је такође доживела нова унапређења, а једно од њих је да је сада могуће изабрати е-моји иконице.

<img class="size-full wp-image-88963 aligncenter" src="/wp-content/uploads/2019/03/settings_permissions.jpg" alt="settings_permissions_flatpak" width="649" height="486" srcset="https://linuxo.org/wp-content/uploads/2019/03/settings_permissions.jpg 649w, https://linuxo.org/wp-content/uploads/2019/03/settings_permissions-300x225.jpg 300w" sizes="(max-width: 649px) 100vw, 649px" /> 

### Подешавања

Програм _Settings_ има нови панел за апликације. Овај панел приказује ресурсе и овлашћења за разне апликације, укључујући и инсталиране апликације преко _Flatpak_-а. Kорисници имају могућност да одобравају овлашћења одређеним ресурсима који су потребни да би апликација радима.  
Део за подешавање звука је ридезајниран, а температура боје за ноћни мод је се сада може мењати.

Комплетнија листа измена у новом Гному се може погледати на линку <a href="https://help.gnome.org/misc/release-notes/3.32/" target="_blank" rel="noopener">https://help.gnome.org/misc/release-notes/3.32/</a>&nbsp;

<del datetime="2019-03-15T14:52:24+00:00">Уколико желите да преузмете нови Гном пре него се појави на репоима ваше омиљене Линукс дистрибуције ево и линка: </del>

[Креирај тему форума везану за овај текст](https://linuxo.org/nova-tema-na-forumu/?se_pid=88958)