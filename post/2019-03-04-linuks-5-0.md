---
author: tomaja
date: "2019-03-04T09:04:14Z"
guid: /?p=88954
id: 88954
image: /wp-content/uploads/2018/12/a-za-kraj-linuks-4-20-kernel-1.jpg
tinymce-comment-field_enabled:
- "1"
title: Линукс 5.0
url: /linuks-5-0/
---
**Линукс 5.0**, тачније нова, стабилна и дуго очекивана верзија Линукс кернела 5.0 је управо објављена. Како смо већ [раније писали](/nova-godina-novi-linuks-5-0-kernel/), Линус Торвалдс је преименовао 4.21 развојну линију кернела у 5.0. Чак је задржао и кодно име &#8222;_**Shy Crocodile**_&#8222;.

Дакле, овај скромни и стидљиви крокодил доноси пуну подршку за _AMD Radeon FreeSync_, наставак рада на подршци за _Intel Icelake_ и друге нове процесорске архитектуре, HiPDI Logitech скроловању, мрежна унапређења и много тога другог.

Поред тога, кориснике _Btrfs_ фајл система ће обрадовати вест да је обновљена подршка за swap фајлове после неколико година. Такође су у основу језгра убачени драјвери за _Raspberry Pi_ екране осетљиве на додир, нови конзолни фонт те подршка та _HiDPI Retina_ екране.

Иначе, ова верзија је пре финалне доживела 8 RC издања тако да се може сматрати заиста стабилном. Званичну најаву Линуса Торвалдс можете прочитати <a href="http://lkml.iu.edu/hypermail/linux/kernel/1903.0/01288.html" target="_blank" rel="noopener">овде</a>, a ако се заинтересовани овде и сам <a href="https://mirrors.edge.kernel.org/pub/linux/kernel/v5.x/ChangeLog-5.0" target="_blank" rel="noopener">changelog</a>. Развој нове, 5.1 верзије је већ у току.

За нестрпљиве али и оне који воле да сами компајлирају кернел на својој Линукс дистрибуцији ево и <a href="https://mirrors.edge.kernel.org/pub/linux/kernel/v5.x/" rel="noopener" target="_blank"><strong>линка за преузимање</strong></a>

[Креирај тему форума везану за овај текст](https://linuxo.org/nova-tema-na-forumu/?se_pid=88954)