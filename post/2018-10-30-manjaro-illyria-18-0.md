---
author: tomaja
date: "2018-10-30T09:39:56Z"
guid: /?p=88825
id: 88825
image: /wp-content/uploads/2018/10/manjaro_illyria_18_0.jpg
tinymce-comment-field_enabled:
- "1"
title: Manjaro-Illyria 18.0
url: /manjaro-illyria-18-0/
---
Нова верзија **_Manjaro Linux_**-a је пре свега намењенима новим корисницима или онима који треба да инсталирају систем на нову машину или хард диск. Сви остали, који већ користе _Manjaro_, само треба да ажурирају систем. И даље је издање са **_Xfce_** графичким окружењем главно, мада се моgu преузети одличне верзије са _KDE_ и _GNOME_ окружењима: Овога пута у питању је _**Xfce 4.13**_.

Главни фокус је био на дорађивању корисничког искуства на десктопу и менаџеру прозoра, као и на ажурирању појединих компоненти да би се искористиле нове технологије, као што је прелезак на нову тему под именом **_Adapta-Maia_**. Са новом опцијом **_Display-Profiles_** сада је могуће сачувати један или више профила у зависности од конфигурације дисплеја који се користи. Што је још боље, аутодетекција прикљученог дисплеја је укључена, самим тим и постављање одговарајучих профила.

KDE издање доноси нову верзију _Plasma_ 5.14 десктопа у комбинацији са још новијим _KDE-Apps_-ом 18.08. Постављен је и нови виџет за конфигурацију дисплеја који може бити користан приликом презентација. Измена монитора је сада побољшана, а унапређења су направљена и у мрежним и аудио виџетима.

Линукс кернел 4.19 LTS је убачен у ново издање, а са собом доноси најновије драјвере. Уз нови кернел _Manjaro Settings Manager_ (MSM) je добио графичку алатку за инсталирање и деинсталирање разних серија кернела (3.16-4.19) које су доступне на _Manjaro_ Линуксу.

Нова верзија _Pamac_-a 7.2, _Manjaro_-вог менаџера софтверских пакета је добила нове функције попут **_CLI_** мода (јеееее !) уз исправке уочених грешака.

Поздравни и почетни екран &#8211; Manjaro Hello је такође добио неколико нових функција, попут унапређења коринисничког интерфејса, боље локализације као и могућност ажурирања препоручених софтверских пакета директно са поздравног екрана

Линкови за преузимање:  
<a href="https://osdn.net/projects/manjaro/storage/xfce/18.0/" rel="noopener" target="_blank">Manjaro v18.0 XFce</a>  
<a href="https://osdn.net/projects/manjaro/storage/kde/18.0/" rel="noopener" target="_blank">Manjaro v18.0 KDE</a>  
<a href="https://osdn.net/projects/manjaro/storage/gnome/18.0/" rel="noopener" target="_blank">Manjaro v18.0 Gnome</a>

<a href="https://distrowatch.com/table.php?distribution=manjaro&#038;pkglist=true&#038;version=18.0#pkglist" rel="noopener" target="_blank">Листа софтверских пакета </a>(pkglist)

Нешто детаљнију најаву можете прочитати на <a href="https://forum.manjaro.org/t/stable-update-2018-10-28-systemd-nvidia-pamac-bootsplash-deepin-firefox/63403" rel="noopener" target="_blank">званичном форуму</a>.

[Креирај тему форума везану за овај текст](https://linuxo.org/nova-tema-na-forumu/?se_pid=88825)